Kako bi trgovinski rat između SAD-a i Kine mogao biti dobar za Peking
Početna paljba u trgovinskom ratu između SAD-a i Kine bila je gromoglasna, ali iako bitka nije ni blizu gotova, razdor između zemalja mogao bi dugoročno biti koristan za Peking, kažu stručnjaci.
Donald Trump, američki predsjednik, ispalio je prvi pucanj upozorenja ranije ove godine kada je udario porez na ključne proizvode koji se uvoze iz Kine uključujući solarne panele, čelik i aluminij.
Najznačajnija eskalacija dogodila se ovaj tjedan kada je carinjenje utjecalo na proizvode u vrijednosti 200 milijardi dolara (150 milijuna funti), pritom učinkovito oporezujući polovicu sve robe koja iz Kine dolazi u SAD.
Peking je svaki put uzvratio istom mjerom, od kojih je zadnja udaranje poreza od 5% do 10% na američku robu u vrijednosti 60 milijardi dolara.
Kina je obećala da će držati korak s SAD-om, a čini se da se drugo najveće gospodarstvo u svijetu ne planira spotaknuti.
Natjerati Washington na povlačenje značilo bi podleći pritisku, a javno popustiti SAD-u bilo bi previše sramotno za Xi Jinpinga, kineskog predjednika.
Međutim, stručnjaci kažu da ako Peking povuče prave poteze, pritisak trgovinskog rata s SAD-om mogao bi dugoročno pozitivno utjecati na Kinu tako što će doći do smanjenja međusobne ovisnosti dvaju gospodarstva.
"Činjenica da bi brza politička odluka u Washingtonu ili Pekingu mogla stvoriti uvjete koji će pokrenuti ekonomski kaos u jednoj od zemalja zapravo je mnogo opasnija nego što se mislilo", rekla je Abigail Grace, docentica koja se bavi Azijom pri Centru za novu američku sigurnost, trustu mozgova.
