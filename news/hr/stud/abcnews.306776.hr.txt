Analitičar izložio kronološki slijed događaja u noći u kojoj je žena živa spaljena
Tužiteljstvo je u subotu iznijelo završne riječi u ponovnom suđenju muškarcu koji je optužen da je 2014. u Mississippiju ženu živu spalio.
Svjedočenje analitičara američkog Ministarstva pravosuđa Paula Rowletta u kojem je svjedočio kao stručnjak u području obavještajne djelatnosti trajalo je satima.
Poroti je objasnio kako je pomoću ispisa poziva uspio sastaviti tijek kretanja 29-godišnjeg optuženika Quintona Tellisa i 19-godišnje žrtve, Jessice Chambers, u noći kada je umrla.
Rowlett je rekao da je primio podatke o lokaciji od nekoliko mobilnih telefona koji su pokazali da je Tellis bio sa Chambers u noći kada je umrla, što je kontradiktorno njegovim prijašnjim tvrdnjama, prenosi The Clarion Ledger.
Kada su podaci pokazali da je njegov mobitel bio uz Chambersin u vrijeme kada je rekao da je bio sa svojim prijateljem Michaelom Sanfordom, policija je otišla razgovarati sa Sanfordom.
Sanford je na sudu svjedočio u subotu i rekao da taj dan nije bio u gradu.
Kada je tužiteljstvo pitalo Tellisa je li govorio istinu kada je rekao da je te noći bio sa Sanfordom, odgovorio je da je "lagao, jer mu je kamion bio u Nashvilleu".
Još jedna nedosljednost je ta što Tellis tvrdi da je znao Chambers oko dva tjedna kada je umrla.
Ispisi poziva pokazuju da su se znali tek tjedan dana.
Rowlett tvrdi da je u jednom trenutku nakon Chambersine smrti Tellis sa svojeg mobitela izbrisao njene poruke, pozive i broj.
"Izbrisao ju je iz svog života", rekao je Hale.
Obrana sa svojim završnim riječima treba započeti u nedjelju.
Sudac je rekao da očekuje da će slučaj biti predan poroti kasnije istog dana.