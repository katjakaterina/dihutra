Očajnički pokušaji spašavanja i utrka s vremenom za preživjele u Paluu dok se broj preminulih udvostručuje
Situacija je za preživjele sve gora.
„Svi smo jako nervozni i napeti", rekla je tridesetpetogodišnja majka Risa Kusuma dok je tješila svoju bebu u groznici u evakuacijskom centru razorenog Palua.
„Kola hitne pomoći svake minute donose tijela.
Jako je malo čiste vode."
Stanovnici su viđeni kako se vraćaju svojim razorenim domovima i rukama premeću po natopljenim stvarima dok pokušavaju spasiti štogod mogu.
Stotine su ozljeđene, a bolnice, oštećene nakon potresa magnitude 7.5, bile su pretrpane.
Neki od ozljeđenih, uključujući Dwi Haris, koji pati od slomljene kralježnice i ramena, ležali su izvan Vojne bolnice u Paluu, gdje su se pacijenti liječili vani zbog straha od naknadnog potresa.
Suze su mu caklile oči dok se prisjećao nasilnog potresa koji je zatresao hotelsku sobu na petom katu koju je dijelio sa svojom ženom i kćeri.
„Nije bilo vremena da se spasimo.
Mislim da sam bio priklješten među ruševinama zida", rekao je Haris Asociated Pressu te dodao da je s obitelji bio u gradu zbog vjenčanja.
„Čuo sam kako moja žena zove upomoć i nakon toga samo tišinu.
Ne znam što se dogodilo njoj i mom djetetu.
Nadam se da su na sigurnom.“ 
