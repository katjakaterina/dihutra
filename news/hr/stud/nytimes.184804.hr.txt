SAD razmišljao o kažnjavanju El Salvadora zbog potpore Kini, a onda odustao 
Diplomati su primjetili da su Dominikanska Republika i Panama već priznale Beijing, s negodovanjem iz Washingtona. 
Trump je imao ugodan sastanak s panamskim predsjednikom Juanom Carlosom Varelom u lipnju 2017., a imao je i hotel u Panami sve dok partneri nisu izbacili Trumpov upravljački tim.
Dužnosnici Ministarstva vanjskih poslova odlučili su pozvati američke šefove diplomatskih misija iz El Salvadora, Dominikanske Republike i Paname zbog "nedavnih odluka da se Tajvan više ne prizna", izjavila je početkom ovog mjeseca Heather Nauert, glasnogovornica ministarstva.
Međutim, razmišljalo se samo o kažnjavanju El Salvadora, koji je 2017. primio oko 140 milijuna dolara pomoći iz SAD-a, uključujući za kontrolu narkotika, razvoj i ekonomsku potporu.
Predložene kazne, koje su uključivale smanjenje financijske pomoći i ograničenja vezana uz vize, bile bi bolne za ovu zemlju Srednje Amerike i njezinu visoku stopu nezaposlenosti i ubojstava.
Kako su unutarnji sastanci napredovali, sjevernoamerički i srednjoamerički dužnosnici odgodili su konferenciju na visokoj razini na kojoj bi se usredotočili na sigurnost i gospodarski prosperitet, nastavno na slično okupljanje od prošle godine koje se smatralo korakom naprijed u naporima da se spriječi dolazak migranata u SAD.
Međutim, do sredine rujna najviši dužnosnici administracije jasno su dali do znanja kako žele da se konferencija nastavi, čime bi se učinkovito okončalo svako razmatranje kazni za El Salvador.
Potpredsjednik Mike Pence sada bi se trebao obratiti konferenciji, koja je zakazana za sredinu listopada, kao znak važnosti koji administracija stavlja na skup, kazali su diplomati.
I tri američka izaslanika mirno su se vratila u El Salvador, Panamu i Dominikansku Republiku bez novih ozbiljnih poruka ili kazni iz Washingtona.
Glasnogovornik g. Boltona iz Bijele kuće odbio je komentirati detalje rasprave koje su otkrili trojica američkih dužnosnika, uključujući dvojicu diplomata, a koji su pristali razgovarati o unutarnjim promišljanjima pod uvjetom da ostanu anonimni.
Njihove priče potvrdio je vanjski analitičar blizak administraciji, koji je također je progovorio pod uvjetom da ostane anoniman.