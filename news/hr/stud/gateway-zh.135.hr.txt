Matt de Grood ne bi trebao biti kažnjen zbog stigmatizacije shizofrenije
2016. godine je Matthew de Grood, čovjek koji je ubio petero ljudi na kućnoj zabavi u Calgaryju, proglašen nevinim i da nije kazneno odgovoran za svoje postupke.
A sad, u 2019. godini, održat će se saslušanje kako bi se utvrdilo treba li mu se dozvoliti veća razina sloboe, poput izlazaka bez nadzora. Odluka se neće donijeti još nekoliko tjedana, a u međuvremenu se mi moramo pitati je li ovo dobra ideja. Postoje dvije opcije: možemo istaknuti njegovo nasilno ponašanje u prošlosti kako bi se spriječilo da se isto ikad ponovi, ili pak možemo vjerovati u moć promjene i rehabilitacije. 
Kao prvo, proanalizirajmo onu pesimističnu stranu. De Grood je izbo i ubio petero ljudi tijekom psihotične epizode. Bio je to nasilan i nepredvidiv napad. De Grood pati od shizofrenije, zbog koje i nije proglašen krivim, ali je u međuvremenu počeo ići psihijatru i piti lijekove. Njegov je psihijatar Dr. Santoch Rai pred odborom koji odlučuje o uvjetnom otpuštanju rekao da "ako Matthew de Grood ponovno počini kazneno djelo, ono će biti ozbiljno". Iako se čini kako mu se stanje pobolljšalo, postoji šansa od ponovnog počinjenja kaznenog djela. No je li to dovoljan razlog da se i dalje bojimo? Je li to dovoljno da de Grood ostane iza rešetaka?
Dok god de Grood nastavi piti lijekove, rizik od ponovnog počinjenja nije velik, zašto su onda ljudi toliko zabrinuti? Vjerujem da je stigma koja okružuje duševno bolesne ljude, posebnice one koji pate od shizofrenije, uzrok tog straha. Određene duševne bolesti nisu toliko stigmatizirane, poput anksioznih poremećaja i poremećaja raspoloženja. A neke druge bolesti, uključujući i shizofreniju, i dalje su izrazito stigmatizirane. Velikim je dijelom to iz razloga što se shizofreničare često prikazuje kao opasne ljude kojima glasovi u glavi govore da ubijaju ljude. 
To je bio slučaj u ovoj situaciji, ali takvi su primjeri rijetki, a valjda ih zato toliko dobro pamtimo kada se dogode. Štoviše, većina shizofreničara nije nasilna., i čak su češće žrtve nego počinitelji nekog kaznenog djela ili nasilja. U svjetlu toga, čini se nerazumno inzistirati da se de Groodu ne dopuste određene slobode kad se strah od ponovnog počinjenja temelji na predrasudama prema shizofreničarima, a ne na stvarnoj vjerojatnosti.
Ne vjerujem da se de Grooda uopće ne treba promatrati. Dobro bi funkcionirao sustav sličan uvjetnom otpustu, gdje se on mora nekome javljati da bi dokazao da i dalje pije lijekove. Govoriti da bi on ili drugi ljudi s duševnim bolestima trebali ostati institucionalizirani osim ako puštanje na slobodu nije izričito nužno je vrsta segregacije i promiče ideju da se duševni bolesnici, a posebice shizofreničari, ne mogu uklopiti u društvo, a time se dalje promiče stigmatizacije i ideja da su oni opasni kriminalci. Sud je rekao da on nije kazneno odgovoran, pa zašto bi trebao biti tretiran kao zatvorenik, a ne kao osoba koja je bila bolesna, a sada je bolje?