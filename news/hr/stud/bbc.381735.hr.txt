Britanski zatvor Long Lartin: Šest čuvara ozlijeđeno u neredima
Šest zatvorskih čuvara zadobilo je ozljede u nemirima u strogo čuvanom muškom zatvoru, izjavila je Britanska zatvorska služba. 
Neredi su izbili prošle nedjelje u zatvoru Long Lartin u grofoviji Worcestershire oko 09:30 po britanskom vremenu te još uvijek traju.
Specijalna policijska jedinica „Tornado“ poslana je kako bi obuzdala nerede u kojima sudjeluje osmero zatvorenika i koji su ograničeni na jedno zatvorsko krilo. 
Policajcima su na licu mjesta sanirane manje rane na licu.
Glasnogovornik zatvorske službe rekao je: „Poslali smo specijalno obučeno zatvorsko osoblje kako bi oni obuzdali incident koji trenutno traje u zatvoru Long Lartin. 
Šest zaposlenika primilo je liječničku pomoć zbog ozljeda.
Ne toleriramo nasilje u našim zatvorima i jasno dajemo do znanja da će odgovorni biti upućeni policiji te da bi im zatvorska kazna mogla biti produžena.
U zatvoru Long Lartin više je od 500 zatvorenika, među kojima su i neki od najopasnijih zločinaca u Ujedinjenom Kraljevstvu. 
Prošlog lipnja objavljena je vijest da je upravitelj zatvora završio u bolnici nakon što ga je napao jedan od zatvorenika.
U listopadu prošle godine interventna policija poslana je da obuzda ozbiljne nerede u kojima su zatvorenici lopticama za biljar napali zaposlenike zatvora.
