Novo cjepivo protiv raka može naučiti imunosni sustav da „vidi" zloćudne stanice
Novo cjepivo protiv raka može naučiti imunosni sustav da „vidi" zloćudne stanice i ubije ih
Cjepivo uči imunosni sustav prepoznati zloćudne stanice u sklopu liječenja
Metoda uključuje ekstrakciju imunih stanica iz pacijenta i njihovo mijenjanje u laboratoriju
Tada one mogu „vidjeti" protein zajednički mnogim vrstama raka te ih se ponovno ubrizgava
Probno cjepivo daje obećavajuće rezultate u pacijenata s raznim vrstama raka.
Kod jedne žene koja je primila cjepivo, koje uči imunosni sustav da prepozna zloćudne stanice, rak jajnika je nestao na više od 18 mjeseci.
Ova metoda uključuje ekstrakciju imunih stanica iz pacijenata, njihovo mijenjanje u laboratoriju kako bi mogle „vidjeti" protein naziva HER2, zajednički mnogim vrstama raka, te zatim ponovno ubrizgavanje stanica.
Profesor Jay Berzofsky, s američkog Nacionalnog centra za rak u Bethesdi u državi Maryland, rekao je: „Naši rezultati upućuju na to da imamo jako obećavajuće cjepivo."
HER2 „potiče razvoj nekoliko vrsti raka" uključujući rak dojke, rak jajnika, rak pluća te kolorektalni rak, objašnjava profesor Berzofsky. 
Sličan pristup vađenja imunih stanica iz pacijenata te "učenje" tih stanica kako da ciljaju na kancerogene stanice funkcionirao je u liječenju jedne vrste leukemije.