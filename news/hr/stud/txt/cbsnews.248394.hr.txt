Nancy Pelosi nazvala Bretta Kavanaugha „histeričnim“, tvrdi da nije u stanju biti sucem Vrhovnog suda.
Voditeljica demokrata Nancy Pelosi nazvala je kandidata za suca Vrhovnog suda Bretta Kavanaugha „histeričnim“ te je dodala da on trenutno nije u stanju služiti Vrhovnom sudu.
Tu je izjavu dala u subotnjem intervjuu na Texas Tribune festivalu koji se održao u Austinu u Teksasu.
„Nisam se mogla suzdržati od pomisli da, da je tako postupila jedna žena, sigurno bi  ju nazvali „histeričnom““, tako je Pelosi objasnila svoju reakciju na Kavanaughovo svjedočenje pred Senatovim Odborom za pravosuđe prošlog četvrtka.
Kavanaugh je emotivno porekao optužbe o tome da je seksualno zlostavljao Christine Blasey kad su bili tinjedžeri.
Kavanaugh je bio vrlo emotivan tijekom svoje uvodne izjave, povremeno se skoro derao i pucao mu je glas dok je govorio o svojoj obitelji i o svojim srednjoškolskim danima.
Također je izričito ukorio demokrate u odboru, a optužbe protiv sebe nazvao je „grotesknim i koordiniranim blaćenjem“ koje su organizirali liberalci ljuti što je Hillary Clinton izgubila izbore 2016. godine.
Pelosi tvrdi da je Kavanaughovo svjedočenje dokaz da on nije u stanju služiti na Vrhovnom sudu, zato što je pokazao opredjeljenje protiv demokrata.
„Smatram da je samog sebe diskvalificirao za taj posao svojim izjavama i načinom na koji je napao Clintone i demokrate.“
Pelosi se pokolebala kad su je pitali bi li probala opozvati Kavanaugha ukoliko bude imenovan i ako demokrati osvoje većinu mjesta u Zastupničkom domu.
„No ovo ću reći – ako on nije spreman reći istinu pred Kongresom ili FBI-u, onda nije u stanju ne samo služiti na Vrhovnom sudu, već i raditi na svojoj trenutnoj poziciji.“
Kavanaugh je trenutno sudac na Okružnom sudu za žalbe u Washgington D.C.-u.
Pelosi je dodala da ju kao demokrata brinu presude koje bi Kavanugh mogao donijeti po pitanju „Zakona o prihvatljivoj brizi“ („Affordable Care Act“) ili u slučaju Roe protiv Wadea, zato što on glasi kao konzervativni sudac.
Na svojem je potvrdnom saslušanju Kavanaugh izbjegavao pitanja o tome bi li poništio odluke Vrhovnog suda.
„Ovo nije vrijeme kad bismo trebali dopustiti histeričnoj, pristranoj osobi da služi na sudu i očekuje da kažemo kako je to divno“, rekla je Pelosi.