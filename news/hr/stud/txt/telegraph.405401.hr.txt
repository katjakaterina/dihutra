Kip Olivera Cromwella ispred zgrade britanskog parlamenta posljednji je spomenik u nizu napada u svrhu “revidiranja povijesti”
Uklanjanje Cromwellovog kipa bila bi poetska pravda nakon njegova talibanskog uništavanja mnogih kulturnih i vjerskih artefakata u Engleskoj, a koje su proveli njegovi puritanski sljedbenici.
No udruženje Cromwell opisalo je Crickove izjave kao “besmislicu” i “pokušaj da se revidira povijest”.
Predsjednik udruženja John Goldsmith izjavio je: “Bilo je neizbježno da će u sklopu trenutne rasprave o uklanjanju kipova kip Olivera Cromwella, koji se nalazi ispred Westminsterske palače, postati meta napada.”
Cromwell nije ni naredio ni izvršio uništenje ikona engleskih građanskih ratova.
Možda će pogrešni Cromwell biti žrtvovan zbog djela svog pretka Thomasa iz prethodnog stoljeća.
Veličanstveni kip Cromwella, koji je napravio Sir William Hamo Thorneycroft, pokazatelj je mišljenja iz 19. stoljeća i dio historiografije lika kojeg mnogi još uvijek vjeruju da treba slaviti.
Goldmsith je rekao za The Sunday Telegraph: “Mnogi - možda više u kasnom 19. stoljeću nego danas - smatraju Cromwella čovjekom koji je obranio parlament od vanjskih pritisaka, u njegovom slučaju od monarhije, naravno.
Povjesničari i dalje raspravljaju je li to točan opis Cromwella.
Ono što je sigurno jest da je sukob sredinom 17. stoljeća oblikovao daljnji razvoj naše države, a Cromwella se može izdvojiti kao prepoznatljiva lika koji predstavlja jednu stranu te podjele.
Njegova postignuća kao lord zaštitnik zaslužuju veličanje i odavanje počasti.”
