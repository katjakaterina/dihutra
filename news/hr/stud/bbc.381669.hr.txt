HIV/AIDS: U Kini 14 % više novih slučajeva
Kina je izjavila da je broj ljudi koji žive s HIV-om i AIDS-om porastao za 14 %.
Zdravstveni službenici kažu da je zaraženo više od 820.000 ljudi u zemlji.
Samo u drugom kvartalu 2018. godine prijavljeno je otprilike 40.000 novih slučajeva.
Za razliku od prošlih slučajeva, velika većina tih novih slučajeva nastala je zbog zaraze putem seksa.
HIV se inače brzo raširio nekim dijelovima Kine zbog inficiranih transfuzija krvi.
No, kineski su zdravstveni službenici na konferenciji u provinciji Yunnan izjavili da je broj ljudi koji se tako zarazio HIV-om sada blizu nule.
Godina za godinom, i broj ljudi koji žive s HIV-om i AIDS-om se u Kini povećao za 100.000 ljudi.
Prijenos HIV-a putem seksa je akutni problem LGBT zajednice u Kini.
Homoseksualnost je dekriminalizirana u Kini 1997. godine, ali diskriminacija protiv LGBTQ osoba još je uvijek česta.
Istraživanja su pokazala da će se zbog konzervatizma u državi 70-90 % muškaraca koji spavaju s muškarcima kasnije oženiti za ženu.
Mnoge zarazne bolesti potiču od neadekvatne seksualne zaštite kod takvih odnosa.
Kineska je vlada 2003. godine izjavila da će pružiti potpuni pristup HIV lijekovima kako bi pomogli u rješavanju problema.
