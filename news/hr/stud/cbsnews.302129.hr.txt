Katolička škola Immanuel: Dječaci iz šestog razreda optuženi da su oborili crnu djevojčicu i odrezali joj dreadlockse u Virginiji
Crna osnovnoškolka iz Virginije optužila je trojicu bijelih dječaka da su ju oborili i odrezali joj dreadlockse. Ovaj nemili događaj odigrao se u Katoličkoj školi Immanuel, gdje žena potpredsjednika Mikea Pencea Karen Pence radi kao učiteljica.
Amari Allen, dvanaestogodišnja učenica u privatnoj K-12 Katoličkoj školi, rekla je da su dječaci nazvali njene dreadlocske "ružnima" i "neurednima" prije nego što su ih odrezali na igralištu tijekom odmora.
Amari je u suzama rekla reporterima WUSA-TV-a da su "nastavili smijati se i izrugivati me". "Rekli su da sam 'ružna' i da se 'nikada nisam trebala roditi'. Rekli su mi da sam 'željna pažnje'".
Novinari WUSA-e navode da je jedan od dječaka navodno pokrio Amarina usta dok joj je drugi držao ruke iza leđa, a treći škarama odrezao njene dreadlockse.
Amari svojoj obitelji nije rekla ništa o tom incidentu dok njena baka nije primijetila da joj je kosa kraća.
"Smijali su se i otrčali, a ja sam mogla samo sjediti", rekla je Amari.
Navodni incident dogodio se u ponedjeljak, ali ova sramežljiva djevojčica svojoj obitelji nije ništa rekla do srijede, nakon što je njena baka primijetila da joj kosa izgleda drugačije. Rekla je da se bojala odmazde ako ikome kaže.
"Jako je bolno", rekla je Cynthia Allen, Amarina baka. "Želim da ih izbace iz škole. Želim da se nešto učini".
Njena obitelj plaća 12 000 dolara godišnje kako bi Amari pohađala ovu školu, koja je dospjela u novine nakon što je ranije ove godine Karen Pence postala učiteljica likovnog u ovoj notorno anti-LGBTQ instituciji.
"Ozbiljno shvaćamo emocionalno i fizičko zdravlje svih naših učenika i provodimo politiku nulte tolerancije prema bilo kakvom nasilju ili zlostavljanju", stoji u izjavi Katoličke škole Immanuel. "Duboko smo uzdrmani ovim optužbama te razgovaramo s obitelji navodne žrtve kako bismo skupili informacije i pružili kakvugod podršku možemo. Također smo se obratili tijelima kaznenog progona i zatražili da provedu temeljitu istragu te bi daljnji upiti trebali biti upućeni Policijskoj upravi okruga Fairfax."
 Dok škola tvrdi da provodi politiku nulte tolerancije prema nasilju, Amari kaže da su je dječaci napadali i u prošlosti. Rekla je da su joj dječaci uzimali užinu i vrijeđali ju i prije.
 Amarina obitelj sastala se sa službenicima iz škole u četvrtak, a istraga je još u tijeku.
