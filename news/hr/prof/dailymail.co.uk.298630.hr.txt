Novo cjepivo za rak može naučiti imunosni sustav da „vidi” zloćudne stanice
Novo cjepivo za rak može naučiti imunosni sustav da „vidi” i eliminira zloćudne stanice
Cjepivo u sklopu liječenja uči imunosni sustav da prepozna zloćudne stanice
Metoda uključuje uzimanje stanica pacijentova imunosnog sustava i njihovo mijenjanje u laboratoriju
Stanice mogu „vidjeti” protein uobičajen za mnoge vrste raka i potom se ponovno ubrizgavaju pacijentu.
Pokusno cjepivo pokazuje obećavajuće rezultate kod pacijenata s različitim vrstama raka.
Rak jajnika žene liječene cjepivom koje uči imunosni sustav da prepozna zloćudne stanice nestao je na više od 18 mjeseci.
Metoda uključuje uzimanje stanica pacijentova imunosnog sustava, njihovo mijenjanje u laboratoriju na način da mogu „vidjeti” protein HER2 uobičajen za mnoge vrste raka te njihovo ponovno ubrizgavanje pacijentu.
Profesor Jay Berzofsky s Američkog nacionalnog instituta za rak u Bethesdi, u američkoj saveznoj državi Maryland, ističe: „Rezultati daju naslutiti da imamo vrlo obećavajuće cjepivo.”
HER2 „upravlja rastom više vrsta raka”, uključujući rak dojke, jajnika, pluća i debelog crijeva, objasnio je prof. Berzofsky.
Sličan pristup uzimanja imunosnih stanica pacijenata i njihovo „podučavanje” kako da ciljano napadaju stanice raka bio je učinkovit u liječenju jedne vrste leukemije.
