Sirija je spremna na povratak izbjeglica, kaže ministar vanjskih poslova
Sirija poručuje da je spremna na dobrovoljni povratak izbjeglica i traži pomoć u obnovi države uništene ratom koji traje više od sedam godina.
Obraćajući se Općoj skupštini Ujedinjenih naroda ministar vanjskih poslova Walid al-Moualem rekao je da se uvjeti u zemlji popravljaju.
„Situacija na terenu danas je stabilnija i sigurnija zahvaljujući napretku učinjenom u borbi protiv terorizma”, rekao je.
Vlada nastavlja obnavljati područja koja su teroristi uništili kako bi ih vratila u normalno stanje.
Prisutni su svi uvjeti za dobrovoljan povratak izbjeglica u državu koju su morali napustiti zbog terorizma i jednostranih ekonomskih sankcija koje su utjecale na njihov svakodnevni život i egzistenciju.
UN procjenjuje da je od početka rata 2011. zemlju napustilo više od 5,5 milijuna Sirijaca.
Još šest milijuna ljudi koji i dalje žive u zemlji trebaju humanitarnu pomoć.
Al-Moualem je izjavio da bi sirijskom režimu dobro došla pomoć u obnovi uništene zemlje.
No naglasio je da neće prihvatiti uvjetovanu potporu ili pomoć od zemalja koje su podupirale pobunu.
