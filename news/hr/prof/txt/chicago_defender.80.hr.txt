Društvo Midway Broadcasting danas je objavilo da će njegova direktorica Melody Spann Cooper uskoro objaviti svoju dugoočekivanu knjigu za pomoć poduzetnicama i rukovoditeljicama u ostvarivanju poslovnih uspjeha. „The Girlfriend's Guide To Closing the Deal” (Vodič za sklapanje poslova za žene) pruža uvid u načine na koje žene mogu postići ravnopravnost za pregovaračkim stolom i unaprijediti karijeru koristeći se ženskom verzijom zatvorenih muških društava.
Spann Cooper u knjizi se na anegdotalan način suočava s važnim pitanjima, uključujući pokret #MeToo i poraz Hillary Clinton na predsjedničkim izborima, kao i s utjecajem tih zbivanja na osnaživanje žena u SAD-u.
Knjiga objavljena u vlastitoj nakladi rezultat je revolucionarnog samosvjesnog govora koji je Spann Cooper održala kao središnje predavanje na konferenciji Nacionalnog udruženja žena vlasnica poduzeća u Chicagu 2017. Knjiga „The Girlfriend's Guide To Closing the Deal” pisana je jednostavnim stilom s kojim se svaka žena može poistovjetiti.
Christie Hefner, poslovna žena i kći osnivača Playboya Hugha Hefnera izjavila je: „‚The Girlfriend's Guide To Closing the Deal’ istovremeno je vrlo zabavna i vrlo korisna knjiga. Melody navodi osobne anegdote, uspjehe i poraze, kao i korisne lekcije koje je naučila. Svatko može imati koristi od Melodyjine priče i naučiti kako čvrsto stajati iza svojih ideja na sastanku ili kad je vrijeme za prijateljski pristup.”
Kao direktorica društva Midway Broadcasting došla je na elitni popis žena vlasnica medija nakon što je 1999. kupila većinski udio dionica tog društva. Društvo Midway Broadcasting najbolje je u kategoriji ženskih i obiteljskih malih medijskih kuća, a u njegovu su vlasništvu radijske stanice i interaktivne platforme.
Koautorica je knjige T. Shawn Taylor, novinarka, spisateljica i osnivačica poduzeća za usluge savjetovanja medija Treetop Consulting.
