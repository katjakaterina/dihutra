Ugašen požar kemikalija u Francuskoj, no ostaju neodgovorena pitanja
Francuska nadležna tijela i stanovnici Normandije čiste ostatke nakon velikog požara u kemijskoj tvornici dok se neugodan smrad i dalje širi velikim područjem.
Nema ozlijeđenih u požaru koji je u četvrtak izbio u tvornici maziva u Rouenu, no stanovnici su zabrinuti zbog mogućih zdravstvenih rizika kao i mogućih posljedica za nedaleku rijeku Seine.
Predsjednik regionalne uprave izjavio je u petak da je vatra ugašena u četvrtak navečer nakon gotovo 24 sata. Vatrogasci su još na terenu.
Regionalna uprava upozorila je na novi neugodan miris koji je nastao nakon gašenja vatre i poručila da bi se mogao raširiti i na susjedne regije.
Ministar unutarnjih poslova Christophe Castaner naglasio je da bi ljudi slabijeg zdravlja u petak navečer trebali ostati u zatvorenim prostorima.
Uzrok požara još se istražuje. Tvornica u Rouenu spada u najrizičnije industrijske lokacije u Europi.
