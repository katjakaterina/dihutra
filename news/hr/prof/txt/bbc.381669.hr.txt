HIV/sida: Kina bilježi porast novih slučajeva od 14 %
Kina je objavila informaciju o skoku od 14 % u broju građana koji žive s virusom HIV-a i sidom.
Zdravstveni radnici kažu da je pogođeno više od 820 000 ljudi u državi,
a oko 40 000 novih slučajeva prijavljeno je samo u drugom tromjesečju 2018. godine.
Virus je u velikoj većini novih slučajeva prenesen spolnim putem, što nije bio slučaj u prošlosti.
Uzrok brzog širenja HIV-a u nekim dijelovima Kine svojevremeno je bio je transfuzija zaražene krvi.
No broj ljudi koji su se HIV-om zarazili na taj način smanjio se gotovo na nulu, rekli su kineski zdravstveni radnici na konferenciji u provinciji Yunnan.
Međutim, tijekom godina broj kineskih građana koji žive s HIV-om i sidom povećao se za 100 000 ljudi.
Prijenos HIV-a spolnim putem izraženi je problem u kineskoj LGBT-zajednici.
Iako je homoseksualnost u Kini dekriminalizirana 1997. godine, diskriminacija prema LGBT osobama u toj državi i dalje je sveprisutna.
Prema istraživanjima, 70 – 90 % muškaraca koji stupaju u spolne odnose s drugim muškarcima na kraju stupaju u brak sa ženama zbog konzervativnih vrijednosti u toj državi.
Velik broj slučajeva prijenosa bolesti posljedica je nedostatne seksualne zaštite u takvim odnosima.
U nastojanju rješavanja tih problema, kineska vlada od 2003. godine obećava univerzalni pristup lijekovima za HIV.
