Premijer Modi poslao tweet u čast Jacquesa Chiraca kao pravog svjetskog političkog vođe i prijatelja Indije
Indijski premijer Narendra Modi izrazio je sućut zbog smrti bivšeg francuskog predsjednika Jacquesa Chiraca te je izjavio da Indija tuguje zbog gubitka pravog svjetskog političkog vođe i prijatelja.
Jacques Chirac, koji je podupro Indiju nakon što je 1998. provela nuklearna testiranja, u četvrtak je preminuo u dobi od 86 godina. Bio je predsjednik Francuske od 1995. do 2007.
„Izražavam duboku sućut zbog smrti Jacquesa Chiraca. Indija tuguje zbog gubitka pravog svjetskog političkog vođe. Kao prijatelj Indije imao je presudnu ulogu u stvaranju i izgradnji strateškog partnerstva Indije i Francuske”, rekao je premijer Modi putem Twittera.
Indija i Francuska imaju strateško partnerstvo koje je sklopljeno u siječnju 1998. tijekom prvog posjeta Jacquesa Chiraca Indiji. Ponovno je Indiju kao predsjednik posjetio 2006.
Poznato je da je Jacques Chirac već dugo bio lošeg zdravlja.