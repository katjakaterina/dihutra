Britanska tajnica za zdravstvo pisala državljanima EU-a koji rade u NHS-u u vezi strahova zbog posljedica Brexita
Britanska tajnica za zdravstvo pisala je osoblju koje radi u sustavu škotske Nacionalne zdravstvene službe (NHS), a dolazi iz zemalja Europske unije, da bi izrazila zahvalnost zemlje i poželjela članovima da ostanu i nakon Brexita.
Jeanne Freeman poslala je pismo manje od šest mjeseci prije povlačenja Velike Britanije iz Europske Unije.
Škotska vlada već se obvezala na podmirivanje troška prijava za uređen status građana Unije koji rade u njezinim decentraliziranim javnim službama.
U svojem pismu Freeman je napisala sljedeće: „Tijekom ljeta pregovori o povlačenju između Ujedinjene Kraljevine i Europske unije išli su dalje i kreću se prema odlukama koje očekujemo ove jeseni.
No vlada Ujedinjene Kraljevine također je intenzivirala pripreme za mogući scenarij Brexita bez dogovora.
Znam da je to sigurno svima vama veoma uznemirujuće.
Stoga sam htjela ponoviti koliko cijenim doprinos svakog člana osoblja, bez obzira na njegovo državljanstvo.
Kolege koje su došle iz Europske unije i šire donose dragocjeno iskustvo i vještine koje jačaju i poboljšavaju rad zdravstvene službe te pružaju doprinos pacijentima i zajednicama kojima služimo.
Škotska je bez sumnje vaš dom i vrlo žarko želimo da ostanete ovdje.”
